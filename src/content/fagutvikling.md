---
title: 02 Fagutvikling
path: fagutvikling
---


## Innedager

Vi gjennomfører ti innedager i løpet av hvert år. Fokuset er på fagutvikling, og man styrer selv hva man ønsker å bruke tiden på. I tillegg presenteres resultatene fra foregående måned, og en kort status.

Som hovedregel er første fredag i hver måned innedag.

## Innekvelder

Torsdagkveld før innedagen arrangeres «innekveld». Dette er et tilbud til de som frivillig ønsker å samles på kontoret for å tjuvstarte litt på innedagen. Blank dekker mat og drikke, men man fører ikke timer.

## Konferanser

Alle i Blank kan, uten å egentlig avklare med andre enn Kunde/team, dra på én valgfri, større, fagutviklingsaktivitet i året, typisk en konferanse, lengre kurs eller seminar. Det utvises skjønn om man ønsker å delta på mer. Vurder hyppighet og totaltkostad på aktivitetene. Hovedføringen for en slik aktivitet er at det skal gagne Blank. Hvis man holder foredrag på en konferanse, «teller» den ikke og er utenfor begrensningen på én årlig aktivitet. Det er også mulig å bytte aktivitetsdagene vanligvis brukt til konferanser med egenlæringsdager, dersom man mener man får bedre utbytte av det.

Vi har et [fagutviklingssheet](https://drive.google.com/open?id=1LfzXYBYMoFoHhNVZx14R8kRZzIu3fvU-RV8iKe6etT8) hvor alle aktiviteter skal registreres. Dette skal inneholde kort en linje med hva aktiviteten er, hvor lenge den varer (inkl. evt. reisedager) og hvor mye penger man bruker splittet på billett, reise og opphold.

Merk at frokostseminarer, meet-ups o.l. kommer utenom.
