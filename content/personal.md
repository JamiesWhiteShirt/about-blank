---
layout: page
title: Personalledelse og HMS
permalink: /timeforing/
---

## Personalledelse

I Blank velger man selv sin egen personalleder blant en av personene i administrasjonen eller fagledelsen. Dette for å øke sannsynligheten for at alle ansatte har en personalleder de kommuniserer godt med. Frem til man har valgt personalleder er det «Leder, teknologi» som har ansvaret for teknologer, og «Leder, design» som har ansvaret for designere. Man kan når som helst velge å bytte personalleder, uten at dette trenger noen forklaring.

Personalleder følger opp den ansattes:

- bemanning (engasjement og prosjekt)
- fastsettelse av lønn
- faglige utvikling
- generelle trivsel

De ansatte skal få tilbud om medarbeidersamtale minst to ganger i året.

## HMS og verneombud

HMS og verneombud er i Blank samme person. De viktigste oppgavene er:

- være en kanal for tilbakemelding og varsling, dersom ansatte ikke ønsker å gå til personalleder
- følge opp HMS-forholdene i Blank sammen med daglig leder

Personen velges av de ansatte for ett år av gangen. Siste valg ble gjennomført i mai 2018.